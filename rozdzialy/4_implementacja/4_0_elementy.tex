\section{Elementy zwiększające użyteczność aplikacji}
\sectionauthor{Mikołaj Mirko}
\label{sec:elementy}
Jednym z ważniejszych elementów znajdujących się w aplikacji jest podążający za wzrokiem nagłówek z informacjami o stanie grafu. Umiejscowiony jest on powyżej linii wzroku tak, aby nie przeszkadzał w interakcji z węzłami, a zarazem był wyraźnie widoczny z każdego miejsca oraz kąta patrzenia. Jego pozycja pionowa jest zaczepiona w stałym punkcie, a pozycja pozioma uzależniona od kierunku wyznaczanego przez główne okulary jaskini.

Na samej górze znajduje się informacja o tym, czy węzeł jest tylko wskazywany kontrolerem, czy jesteśmy w widoku grafu z aktualnie wybranym węzłem. Zaraz pod spodem widoczny jest tytuł artykułu lub kategorii. W trybie swobodnego latania nagłówek wyświetlany jest tylko w przypadku wskazywania węzłów. Rysunek \ref{fig:header1} nakreśla układ nagłówka po wskazaniu artykułu ``Matematyka''. Jeśli węzeł posiada jakieś połączenia, ich liczba wyświetlana jest pod tytułem.

\img{\chapterPath/img/header1.png}{Nagłówek po wskazaniu węzła}{header1}{.8}

Dla widoku węzła dostępna jest większa ilość informacji. Pod tytułem pojawia się podłużny wskaźnik przypominający poziomy pasek przewijania. Wraz z informacją tekstową, znajdującą się tuż pod nim, określa aktualnie wyświetlany wycinek listy połączeń. Łatwo zauważyć, które połączenia są wyświetlane wokół użytkownika oraz jaką część stanowią. Na Rysunku \ref{fig:header2} wybrany został artykuł zatytułowany ``Wstęga Möbiusa'' z 21 połączeniami wychodzącymi (aktualnie wyświetlane są połączenia od pierwszego do ósmego włącznie).

\img{\chapterPath/img/header2.png}{Nagłówek w widoku węzła z informacją o połączeniach}{header2}{.8}

Ostatnią częścią nagłówka jest ikona stanu. Zawiera ona 3 istotne informacje: rodzaj węzła (artykuł lub kategoria), aktualny typ połączeń (wychodzące z węzła lub do niego trafiające) oraz wariant poruszania się. Rodzaj węzła jest ilustrowany poprzez kolor oraz kształt (Rysunek \ref{fig:node_sprites}). O typie połączeń świadczy również kolor, a także skierowanie strzałek w stosunku do symbolu węzła. (Na Rysunku \ref{fig:header2} ikona oznacza artykuł z połączeniami wychodzącymi). Domyślnym wariantem poruszania się jest ręczne przeskakiwanie z węzła na węzeł. Przy uruchomionej zaprogramowanej trasie (czyli automatycznym przechodzeniu po zdefiniowanej ścieżce - więcej o tym w sekcji \ref{sec:history}) na symbolu węzła pojawia się fraza \textit{AUTO} (Rysunek \ref{fig:header3}).

\img{\chapterPath/img/header3.png}{Nagłówek z ikoną stanu sygnalizującą trwające automatyczne przemierzanie trasy}{header3}{.8}

Aplikacja została dodatkowo wyposażona w elementy wspomagające pracę z grafem. Na dolnym ekranie widoczne są półprzezroczyste linie pomocnicze określające płaszczyznę podłoża. Przemieszczają się one z kamerą i mają na celu zapewnienie punktu odniesienia do innych obiektów otaczających użytkownika. Opisana siatka widoczna jest na Rysunku \ref{fig:widok_wezla}.

Kolejnym elementem jest przestrzeń pomocy. Jest to specjalna przestrzeń wydzielona od struktury grafu, do której można wejść w dowolnej chwili korzystania z aplikacji. Użytkownik jest w niej umieszczany również na starcie programu. Zawiera ona podstawowe informacje o programie, a także zestaw infografik zapoznających użytkownika ze sposobami sterowania i możliwościami aplikacji (Rysunek \ref{fig:info_space}).

\img{\chapterPath/img/info_space.png}{Jedna z infografik dostępnych w przestrzeni pomocy}{info_space}{.8}

Dodatkowo do aplikacji została dodana specjalnie stworzona do tego celu muzyka. Przez cały czas działania aplikacji w tle odtwarzany jest klimatyczny ambient wzmacniający immersję. Ponadto każda akcja użytkownika ma przypisany inny efekt dźwiękowy. Sygnalizuje ona użytkownikowi, że aplikacja poprawnie odebrała wciśnięcie przycisku, co zwiększa intuicyjność sterowania. Ponadto sygnalizuje specjalne akcje takie jak zmiana trybu przeglądania, czy włączenie lub wyłączenie pomocy.